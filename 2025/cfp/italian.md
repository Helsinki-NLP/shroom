**In breve (TL;DR)**  
[Mu-SHROOM](https://helsinki-nlp.github.io/shroom/) è uno shared task parte di **SemEval 2025**, mirato a promuovere la ricerca sulla rilevazione delle cosiddette "*allucinazioni*" nei contenuti generati da modelli di linguaggio di grandi dimensioni (LLM).  
Abbiamo annotato manualmente contenuti generati in **10 lingue**: arabo, cinese, finlandese, francese, hindi, inglese, italiano, spagnolo, svedese e tedesco. Il tuo compito sarà **identificare con precisione le sezioni o i frammenti di testo "*allucinati*"**, partecipando in tutte le lingue che desideri. Rimani aggiornato iscrivendoti al nostro [Google group](https://groups.google.com/g/semeval-2025-task-3-mu-shroom) o su [Slack](https://join.slack.com/t/shroom-shared-task/shared_invite/zt-2mmn4i8h2-HvRBdK5f4550YHydj5lpnA) o seguici su [Twitter](https://x.com/mushroomtask)\!

**Invito completo**  
Siamo lieti di annunciare Mu-SHROOM, uno shared task finalizzato a migliorare i metodi per la rilevazione delle allucinazioni ([visita la nostra pagina web](https://helsinki-nlp.github.io/shroom/)). Invitiamo i partecipanti a rilevare i frammenti di testo che sono *allucinazioni* nei testi generati con LLM di ultima generazione.

**Descrizione**  
Mu-SHROOM 2025 è basato su quanto appreso dalla prima iterazione del task, cioè [SHROOM 2024](https://helsinki-nlp.github.io/shroom/2024).   
Per questa edizione, abbiamo introdotto tre miglioramenti chiave:    
1\. Focus sui modelli di linguaggio di grandi dimensioni (LLM);    
2\. Annotazioni in 10 lingue;    
3\. Identificazione dei frammenti di testo "*allucinati*".

Gli LLM spesso generano "*allucinazioni*", ossia testi che, seppur plausibili, sono errati. Inoltre, molte delle metriche attuali privilegiano la fluidità del testo rispetto alla sua correttezza. Questo problema diventa sempre più rilevante man mano che questi modelli vengono adottati più ampiamente dal pubblico.

Mu-SHROOM mira a promuovere lo sviluppo di nuovi metodi per rilevare i contenuti errati. Questa nuova edizione si svolge in un contesto multilingue, fornendo dati prodotti da una varietà di LLM open source in 10 lingue diverse: arabo (standard moderno), cinese (mandarino), finlandese, francese, hindi, inglese, italiano, spagnolo, svedese e tedesco.

Invitiamo i gruppi di ricerca a partecipare in qualsiasi lingua tra quelle disponibili. Il compito è sviluppare sistemi in grado di identificare con precisione le *allucinazioni* nei contenuti generati dagli LLM. Come di consueto per SemEval, i partecipanti saranno invitati a presentare articoli di ricerca con la descrizione dei loro sistemi, con la possibilità di esporli nel workshop SemEval 2025, co-locato con una delle prossime conferenze \*ACL. Gli autori degli articoli dovranno anche partecipare al processo di revisione (massimo 2 articoli per autore).

**Date chiave e scadenze**:  
Tutte le scadenze sono fissate come "Ovunque nel Mondo" (23:59 UTC-12):    
\- Pubblicazione dei dati di sviluppo: 02.09.2024    
\- Pubblicazione dei dati di test: 01.01.2025    
\- Fine della fase di valutazione: 31.01.2025    
\- Invio degli articoli di descrizione del sistema: 28.02.2025 (da confermare)    
\- Notifica di accettazione: 31.03.2025 (da confermare)    
\- Invio della versione finale: 21.04.2025 (da confermare)    
\- Workshop SemEval: estate 2025 (in una conferenza \*ACL)

**Metriche di valutazione**  
I partecipanti verranno classificati secondo due metriche a livello di caratteri:    
1\. Intersection-over-union (IoU): confronto tra i caratteri contrassegnati come allucinati nella referenza annotata e quelli previsti dai partecipanti.    
2\. Correlazione tra la probabilità assegnata ai caratteri come parte di un'allucinazione e le probabilità empiriche osservate nelle annotazioni.

Le classifiche saranno realizzate separatamente per ciascuna lingua: è possibile partecipare nelle lingue che più vi interessano\!

**Come partecipare**

1. Registrazione: registra il tuo team prima di inviare il tuo lavoro su [https://mushroomeval.pythonanywhere.com](https://mushroomeval.pythonanywhere.com)  
2. Invio dei risultati: tramite la nostra piattaforma, puoi inviare i tuoi risultati entro il 31 gennaio 2025\.  
3. Articolo di ricerca con la descrizione del sistema: gli articoli devono essere inviati entro il 28 febbraio 2025 (da confermare).

**Rimani aggiornato**  
Iscriviti al nostro [Google group](https://groups.google.com/g/semeval-2025-task-3-mu-shroom) o unisciti al nostro canale [Slack](https://join.slack.com/t/shroom-shared-task/shared_invite/zt-2mmn4i8h2-HvRBdK5f4550YHydj5lpnA) per rimanere sempre informato, e non ti dimenticare di seguirci su [Twitter](https://x.com/mushroomtask)\! 

Non vediamo l’ora di ricevere la tua partecipazione e contribuire insieme all'avanzamento della ricerca.

Cordiali saluti,  
gli organizzatori di Mu-SHROOM

